as longe as y lyue · y schall the ma⟦.....⟧\yntey/ne

¶ ȝe and ȝit a poynte q(uod) peers · y praye ȝow⟦e⟧ of more
loke ȝe tene no tenaunt · but trewthe woll assente
and þo⟦....he⟧\wh ȝe/ mowe amercyen hem · late mercy be taxour
and mekenesse thy mayst(er) · mawgre medes chekes ·
and þow⟦.⟧\h/ poore men p(ro)fre ȝow⟦e⟧ p(re)sentes and ȝiftes
nyme it nougth yn aduenture · ȝe mowe it nougth deserue
for ⟦...⟧\ȝe/ schal⟦te⟧ ȝelde it aȝen · atte one ȝeres ende
yn a ful p(er)elous place · purgatory it hatte⟦th⟧

¶ And mysbede nougth thy bonde-m⟦en⟧\an · / the bettre may the speede
thow⟦e⟧ he be thyn vndurlynge here · wel may happe yn heuene
that he wurthier sytte · and wyth more blysse
Amice ascende superius · & c(etera) ·

¶ For yn a charnel atte cherche · c⟦......⟧\herles/ ben euyl to knowe
or a knygth fram a knaue there · knowe this yn thyn he⟦r⟧\r/te
and that thu be trewe of thy tonge · and tales that thu hatye
but ȝif they ben of wysdome or of wytte · thy werkmen to chaste
hold⟦e⟧ wyth none harlottes · ne here nougth here tales
and namly at the mete · suche men eschue
for it ben the deueles dysours · y do the to vndurstonde

¶ I assente by seynte iame · ⟦.⟧\s/eyde the knygth thanne ·
forto wurche by thy woordes · the while my lyf⟦e⟧ dureth

¶ And y schal apparayle me q(uod) p(er)kyn · yn pylgrymes wyse
and wende wyth ȝow⟦e⟧ y woll · tyl we fynde trewthe
and caste on my clothes · y-clowtyd and hole
my kokeres and my ⟦...?...⟧\cuffes/ · for colde of my n⟦.⟧\a/yles ·
and hange myn hop(er) · at myn hals · yn stede of a scryppe
a buschel of bredcorn · brynke ⟦...?...?...⟧\wiþ me/ \ther-ynne/
for y wolde sowe it my-sylf⟦e⟧ · and sutthyn woll y wende
to pylgrymage as palmers doon · p(ar)don forto haue

¶ Ac who-so helpeth me to erye · or sowyn here or y wende
schall haue leue by oure lord⟦e⟧ · to lese h⟦.....⟧\eere/ yn heruest
and make hem mery\e/ therwyth · magre who-so gruccheth ⟦..⟧
and alkyn crafty men · that ku(n)nyn lyue yn trewthe
y schal fynde hem food · that feythfully lybbeth ·

¶ Saue iakke the iogolour · and ionet of the stywes
and danyel the d⟦...⟧\yes/ pleyere · and denote the bawde
and frere the faytour · and folke of his ordre
and robyn the rybaudour · for hi\s/ rusty woordes
Deleantur de libro viuenciu(m) · y schulde nougth dele wyth hem ·
