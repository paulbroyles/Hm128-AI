⟦...?...?...⟧\but he p(ro)fered me to paye a peny or tweyne/
more þan yt was wurth · and ȝit wolde ⟦y⟧\y/ swere
that it coste me moche more · y swoor many oþes

¶ In holydayes at holycherche · whan y herd masse
had y neuere wyl god wote · wyttyrly to beseche ·
mercy for my mysdedys · that y ne mornyd more
for los of good leeue thu me · þa(n) for my lykamys gult(es) ·
as if y hadde dedly synne doon · y drede nougth þ(a)t so sore ·
as whan y lent and leuyd it lost · or longe or it wer payed
so ȝif y kydde any kyndenesse · myn euencrystyn to helpe
vppon a cruel couetyse · myne herte bygan to hange ·

¶ & if y sent ouer þe see · my seruauntys to Brugge⟦.⟧\s/
or ynto pruce-londe my p(re)ntys · my p(ro)fite to wayte
to marchaunt⟦u⟧\y/n wyþ moneye · & make her eschau(n)g(es)
mygth neu(er) ⟦...?...?...⟧\thyng conforte me  in the mene/ while ·
neyther masse ne matynes · ne no man(er) syȝt(es) ·
ne neu(er)e penaunce p(ar)formyd · ne pat(er) n(oste)r seyde ·
þ(a)t my mynde ne was more · on my good i(n) a doute
þa(n) yn þe grace of god · and yn his grete helpes
Vbi thesaurus tuus · ibi et cor tuum · ⟦...⟧\& c(etera)/
þe whiche whiche ben þe braunches · þ(a)t bryngyn aman to slewthe

¶ he þat moorneþ nouht for his mysdedes · ne makeþ no sorwe ·
and penaunce that the preest ⟦........⟧\enioyneþ/ parformeþ it euele
dooþ noon almas-dede · dredeth hym of noone synne ·
lyueþ aȝenst⟦e⟧ the beleeue · and noon lawe holdeth ·
eche day is holyday wyth hym · or an hiȝe ferye ·
and ȝif he auȝt wol here · yt is an harlottys tonge
whan men carpyn of cryst or of clennesse of soule
he wexeþ wroth and woll nougth here · but woordys of merþe ·
penaunce and poore men · and the passyou(n) of seyntys
he hateth to here therof · and alle that yt telleth
these ben þe braunches beth war · þat bryngyn aman to wanhope

¶ ȝee lordys and ladyes · and legates of holycherche
that fedeþ folys sages · flaterers and lyers
and han lykynge to lyþen hem · to doon ȝow to laugh ·
Ve vobis qui ridetis · & c(etera)

¶ And ȝiueth hem mete and mede · and pore men refuse
yn ȝour deeþ deyȝynge · y drede me ful sore ·
laste tho thre man(er) men · to moche sorow ȝow brynge ·
Con⟦c⟧\s/encientes · & agentes · pari pena punientur & c(etera) ·
