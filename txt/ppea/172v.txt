¶ Selde is any pou(er)e ryche · but of ryghfull herytage ·
wynneth he nougth · wyth w⟦.....⟧\eyȝtes/ false · ne wyþ vnseled mesures
ne borwe⟦.⟧\þ/ of his nehbours · but þat he may wel paye
Possessio sine calumpnia & c(etera)

¶ The fyerþe is a fortune · that floresche\þ/ the soule
wyþ soberte from alle synne · and also ȝit more
it afayteþ the flesch · from folyes full manye
a collateral confort · crystys owne ȝifte · ⟦...?...?...⟧
\Donu(m) dei · /

¶ The fyfte is mooder of helþe a frend⟦e⟧ · yn alle fondynges
and for þe lande euer a leche a lemman of alle clennesse
Sanitatis mater · & cetera ·

¶ The sixte is a paþ⟦þe⟧ of pees · ȝe þurgh þe pa⟦.⟧\as/ of aultou(n)
pouerte mygth passe · wyþ-oute p(er)yl of robbynge
for þere þat pou(er)te passeþ · pes folweþ after
and eu(er)e þe lasse þat he bereþ · þe hardyer he is of herte
forþy seith seneca · paup(er)tas e(st) absq(ue) solicitudi(n)e ⟦.⟧\se/mita
and an hardy man of herte · amonge an hepe of theuys
Cantabit paup(er)tas coram latrone viator · & c(etera) ·

¶ The seuenþe is welle of wysdom · and fewe woordys scheweþ
for lordes aloweth hym lytyl · ⟦....⟧\or/ lystneþ to his resou(n)
he tempreþ þe tongge to trewþward · and no tresor coueyteþ ·
Sapiencie temperatrix · & c(etera)

¶ The eiȝteþ is a lele labour · and loiþ to take more
þan he may well deserue · yn somer or yn wynt(er)
and ȝif he chaffare he chargeþ no losse · mowe he charyte wynne
Negocium sine dampno · & c(etera) ·

¶ The nyȝenþe is swete to þe soule · no sucre is swetter
for pacyence is payn · for pouerte hym-sylue
and soberte swete drynke · and good leche yn syknes
thus lered me a lettryd man · for our lordys loue
seynt austyn ledde a blessyd lyf⟦e⟧ · wyþ-oute bysynesse
for body and for soule · absq(ue) solicitudine felicitas ·

¶ Now god þat al good gyueþ · g(ra)unte his soule reste
þat þis ferst wrot to wyssen men · what pou(er)te was to mene ·

¶ Alas q(uod) haukyn þe actif man þoo · þat after my crystyndom ·
þat y ne hadde ben ded and doluyn · for dowellys sake ·
so hard is yt q(uod) haukyn · to lyuen and to synne ·

¶ synne seweþ vs eu(er)e q(uod) he · and sory gan wexe
and wepte water wyþ his eiȝen · and weyles þe tyme
þat eu(er)e he dude dede · þat dere god dysplesid⟦.⟧
