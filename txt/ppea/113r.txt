[Prologue]
\I N a someres seysoun · whan set was the su(n)ne/
\y schoop me in-to shrowdes · as y a sheep were/
\in abyte of an heremyte · vnholy of werkes/
\wente wyde in þis world · wondres to here/
\ac on a maij mornynge · on maluerne hilles/
\me bifel a ferly · of fayrye me thougthe/
\y was wery for-wandred · and wente me to reste/
\vnder a brode banke · by a bornys syde/
\and as y lay and lenede · and loked on the watres/
\y slombred in-to a slepyng · it swyȝed so merye · /

\¶ Thanne gan y meetyn · a merueylows sweuene/
\that y was in a wyldernesse · wyste y neu(er)e where/
as y be-held⟦e⟧ into the Eest · an hye vnto the su(n)ne
y saw⟦e⟧ a tour on a toft⟦e⟧ \·/ rychely y-maked
a deep dale byneþe · a dongeou(n) there-ynne
wyth deep dyches and derke · and dredfull of syȝte
a fayre feeld⟦e⟧ full of folk⟦e⟧ \·/ fond⟦e⟧ y there bytwene
of alle man(er)e of men · the mene and the ryche
wurchyng\e/ and wandrynge · as the world asketh
Su(m)me putten hem to the plough · pleyȝeden full selde
in settynge and in sowyng\e/ · swonken full harde
and su(m)me putten hem to pryde · apparayleden he(m) there-after
in contynaunce of clothyng\e/ · comen dysgysed
in prayers and penaunces · putten hem many\e/
all for the loue of our lord · leueden full streyte
in hope to haue aftyr · heuene-ryche blysse
as ancres and heremytes · that holden hem in here selles ·
that coueytyn nouȝt in contree · to kary⟦..⟧\en/ a-bo⟦.⟧\w/te
for no lykerouse lyflode · here lykham to plese

¶ and su(m)me chesou(n) chaffare · thei cheueden the bettre
as it semyth by our syȝt · that suche men ⟦.......⟧\schulde/
and su(m)me merthes to make · a⟦s⟧ menstralles ku(n)neth
and geten golde w(y)t(h) her gle · synne⟦...?...?...⟧\les y leeue/

¶ ac iapers and iangalers iudas chyldren
feyne⟦.⟧\de/⟦n⟧ hem fantasyes · and folys hem ma⟦.⟧\de · /
and han her wytt at wylle · to werke yf they schulde
that poule p(re)cheth of hem · y nel nouȝt preue it here
Qui loquit(ur) turpeloquiu(m) · ys lucyfer his hyne

¶ bydders and beggers · faste abo⟦..⟧\w/te ȝede
wyth here belyes and here bagges · of brede full cra(m)med
Fa\ytede/⟦.....⟧ for her food · fouȝten at the nale ·
