beaufys q(uod) his fader · for deffaute we schullyn
y my-selfe and my sones · seche tho for nede
It beffel as his fader seyde · in pharaoes tyme
that Iosep whas iustyse · egypte to lokyn
and tho as his fader tolde · his frendes there hym sougthe ·
and all this maketh me · on thes metels to þenke

¶ And how the ⟦...?...?...⟧\preest · p(ro)uede no pardon to dowel/
and demyd that do wel · indulgences passyd
biennals and tryanals and buschopes seales
and how do-wel at the day of dome is dignylyche vndurfongyn
and passeth all the p(ar)dou(n) · of seynt petres of rome

[*☞ p(ar)do(n)*]
¶ Now hath the pope power · p(ar)dou(n) to graunte the peple
wyth-outyn any penaunce · to passe ynto heuene
this is oure byleue · as lettryd men vs techeth
Quodcumq(ue) ligaueris sup(er) terram erit ligatu(m) & in celis · & c(etera)

¶ And so y leue lely · oure lorde⟦s⟧ forbode elles
that p(ar)doun and prayers · and penaunce don saueth
soules that han synnyd · seuene sythes dedly ·
ac to truste to these triennals · trewly me thynketh
is nougth so syker for soules · certys as is do-wel

¶ For-thi y rede ȝow renkes · that ryche ben on this erthe ·
vppon trust of ȝour tresour · triennals to haue
⟦..⟧\be/ ȝe neu(er)e the boldere · to breke the ten hestes
and namely ȝe maystres · mayres and Iuges
that han the welthe of þis world⟦e⟧ and for wyse men ben holdyn ·
to purchace ȝow p(ar)dou(n) · and the popes bulles ·

¶ At the dredful dome · whan the dede schulle aryse
and comyn alle to-fore cryst⟦e⟧ acountys to ȝelde
how ȝe ladde ȝour lyfe there · and his lawys kepte
and how ȝe dedyn day by day · the doom schall ⟦.......⟧\reherce · /
a pokeful of p(ar)dou(n) · þere · ne p(ro)uyncyal(es) lettrys
they ȝe be fowndyn in the Frat(er)nyte · of all þe foure ordres ·
and haue indulgences dowblefold · but ȝif dowel ȝow helpe
y sette ȝour patentes and ȝour p(ar)dou(n) · at one pyes hele

¶ for-þy y conseyl alle crystene · forto crye god mercy
and mary his moder · be oure mene bytwene
that god ȝyue vs grace · here or we gon hennes
suche werkes to wurche · while we ben here
that aftur our deth-day · do-wel reherce
at the day of dome · we dude as he higth ·

