¶ ⟦...?...⟧\Tha(n)ne/ \setyn/ \& son/gyn · summe atte the nale ·
and holpyn erye his halfacre · wyth how⟦e⟧ trolly-lolly

¶ Now⟦e⟧ by the p(er)el of my soule quod peers · al yn pure tene
but ȝe aryse the rathur · and rape ȝow⟦e⟧ to wurche
schall no greyne that groweth · glade ȝow⟦e⟧ at nede
and thow⟦e⟧ ȝe deye for doel · the deuyl · hym haue that recche

¶ Tho were faytours afferd⟦e⟧ · and feyned hem blynde
summe leydyn here legges a-lyry · as suche losell kunnyth
and madyn here mone to peers · and prayde hym of grace
for we haue no lymes to labour wyth · lorde of grace bydde we the
ac we praye for ȝow⟦e⟧ peers · and for ȝoure plow⟦e⟧ bothe
that god of his grace · ȝoure grayn multyplye
and ȝelde ȝow⟦e⟧ for ȝoure almesse · that ȝe ȝyuyn vs here ·
for we may nougth swynke nor swete · suche syknesse vs eyleth ·

¶ ȝif it be sooþ q(uod) peris · that ȝe seyn · y schall it sone aspye ·
ȝe ben wastours y wote wel · and treuthe wote the sothe
and y am his olde hyne · and hygth hym to warne
whuche they were yn this world⟦e⟧ · his werkemen appeyryd ·

¶ ȝe wastyn that me⟦.⟧\n/ wynnyn · wyþ trauayle and wyþ tene
ac trewthe schall teche ȝow⟦e⟧ · his teme to dryue ·
\f/or ȝe schull ete barlybrode · and of the brooke drynke ·
but ȝif he be blynde or brokelegged · or bolted wyth yrens ·
he schall ete whetebred⟦e⟧ · and drynke wyth my-sylue
tyl god of his goodnesse · amendement⟦.⟧ hym sende

¶ Ac ȝe þ(a)t mygth trauayle as trewthe wolde · and take mete and huyre
to kepen kyen yn the feelde · the corn from the bestys ·
dyken or deluyn · or dyngyn vpon scheuys
or helpe make mort(er) · or bere mukke afelde
⟦..⟧\yn/ lecherye and yn losengerye · ȝee lyuen and yn slauthe
and all is thorow⟦e⟧ suffraunce · that vengeaunce ȝow⟦e⟧ ne taketh ·

¶ Ac ancres and heremyt(es) · that etyn nougth but at nonys ·
and namore tyl on the morowe · myn almus schul they haue
and of catel to kepe hem wyth · that han cloystres and cherches ·

¶ Ac robard re(n)naboute · schall nougth haue of myne
ne postles but they p(re)che ku(n)ne · and haue power of the buschop ·
they schull haue payn and potage · and make hem-sylf⟦e⟧ at ese
for it is an vnresonable relygyou(n) · that hath rygth nougth at certayn ·

¶ And thanne gan a wastour to wratthe hym · and wolde haue fougth\e/ ·
and to peris the ploughman · he p(ro)fryd his gloue
a brytoneer a bragger · abostyd peris als ·
