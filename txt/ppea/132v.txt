¶ Hykke the hostler · hadde the cloke ·
yn couenant⟦e⟧ that clement⟦e⟧ · schulde the cuppe fulle ·
and haue hykkes hood the ostlere · and holde hym seruyd
and who-so repente ratheste · schulde ryse after
and grete glotou(n) · wyth a galou(n) of ale ·
¶ there was lawhynge and lowrynge · and late go the cuppe ·
and setyn so stylle tyl euesonge · and songyn vmwhile ·
and blewhe his rounde ruet · atte his reggebonys ende ·
tyl glotou(n) hadde globred · a galou(n) and a gylle
his guttys gonne to gotholon · as two gredy sowes ·
he pyssyd a potel · yn a pater noster while ·
and blewe his ruet · atte his ryggebonys ende ·
that alle þat herdyn that horne · heldyn her noses after ·
and wuschedyn yt hadde be wexed · wyth a wyspe of fyrsys
¶ He mygth neyther steppe ne stonde · ere he his staf⟦.e⟧ hadde
and than gan he to go⟦o⟧ lyke a gluemannys bycche
sumtyme all a-syde · and sumtyme arere ·
as who-so leyth lynes · forto cacche fowles ·
and whan he drowh⟦e⟧ to þe doreward · thanne dy(m)myd his yiȝen
he stombled on the threschfolde · and threw⟦e⟧ to the erthe
¶ clement⟦e⟧ the cobelere · kaugth hym by the myddel ·
forto lyftyn hym on lofte · and leyde hym on his knowes ·
ac glotou(n) was a grete cherl⟦e⟧ · and a grym yn lyftynge
and cowhed vp a galou(n) · yn clementys lappe
there nas none hungry hound⟦e⟧ · yn hertfordschire
durste lape of tho leuynges · so vnlouely yt smakkyd
¶ Wyth all the wo of the world⟦e⟧ · his wyf⟦e⟧ and his wenche
⟦...?...⟧\beryn hy(m) h/om to his bedd⟦e⟧ · and brougthen hym therynne
and aftur al this accesse · he hadde an accydye
that he slep⟦e⟧ saturday and sonynday · tyl the sonne ȝede to reste
thanne wakyd he of his wynkynge · and wypyde his yȝen ·
the furste woord⟦e⟧ that he spak⟦e⟧ · was where ys the bolle
¶ his wyt⟦te⟧ gan edwyte hym tho · how⟦e⟧ wykkydly he lyuede
and repentaunce rygth so · rebukyd hym that tyme
⟦......⟧\As þow/ wyth woordes and werkes · ⟦.....⟧\hast/ wrougth euyl in thy lyue
schryue the and be a-schamyd þ(er)of · and schewe yt wyþ þy mowthe
¶ I glotou(n) quod the grome · gulty y me ȝelde
that y haue trespassyd wyth my tonge · y can nougth telle how⟦e⟧ ofte
sworn goddes sowle · and so god helpe me atte þe holy dome
there no nede was · nyne⟦..⟧ hundryd tymes ·
