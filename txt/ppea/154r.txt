Ite vos in vineam meam · & c(etera)

Passus xi(us) · de visione · & iiij(us) · de do-weel ·
[*t*]
Thanne scripture scornyd me · & a skyll tolde
and lackyd me yn latyn · & lygth by me sche sette
and seyde multi multa sciunt · & seip(s)os nesciu(n)t ·
tho wepte y for wo · and wratthe of her speche
and yn wynkynge wratthe · wex y a-slepe ·
a merueyl⟦..⟧\us/ metels · mette me þanne ·
that y was rauaschid rygth þere · & fortune me fette
and ynto longynge · alone sche me brougth ·
and yn a myrrour þ(a)t higth myddel erthe · sche made me to byholde
sytthyn sche seyde to me · here mygth þu se wondres
and knowe þat þu coueytest · & come þ(er)to p(ar)aduenture ·
¶ Than had fortune folwynge here · two fayre damysels
concupiscencia carnis · men callyd þe elder mayde ·
and couetyse of eiȝen · y-callyd was þat other
pryde of p(ar)fit lyuynge · pursuyd hem bothe
and bad me for my contynaunce · counte clergye ⟦h⟧\l/igth\te/ ·
¶ concupiscencia carnis · collyd me aboute the nekke
and seyde thu art ȝong⟦e⟧ & ȝeep · & hast ȝeres ynowe ·
forto lyue longe · and ladyes to louye ·
and yn þys myrour þu mygth see · myght⟦..⟧\es/ ful manye
that ledyn þee wylle to lykynge al thy lyf⟦e⟧ tyme
the secunde seyde þe same · y schall sue þy wylle
tyl thu be a lord & haue londe · lete þe y nylle
þat y ne schall folowe þy ⟦...?...?...⟧\felaschipe · ȝif fortune it lyke · /

¶ He schall fynde me his frend⟦e⟧ \./ quod fortune þ(er)after
þe freke that folwyd my wylle · faylyd neu(er)e blysse

¶ Thanne was þ(er) oon þat higth elde · þat heuy was of chere
man q(uod) he ȝif y mete wyth the · be marye of heuene ·
thu schalt⟦e⟧ fynde fortune þe fayle · at þy moste nede
and concupiscencia carnis · clene the fursake ·
bytterly schalt þu banne þanne · bothe dayes and nyhtes
couetyse of eiȝe þat euere thu her knewe
and pryde of p(ar)fyt lyuynge · to muche p(er)yl the brynge

¶ Ȝit recche þu neu(er)e q(uod) recchelesnesse · stod forth yn raggyd clothys
folowe forth that fortune · wylle · þu hast wel fer to elde ·
a man may stoupe tymes ynowȝ · whan he schal tyne þe crowne ·
homo p(ro)ponit quod a poete · and plato he higth ·
and deus disponit quod he · lat god don his wylle ·
