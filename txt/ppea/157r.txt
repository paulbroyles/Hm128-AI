¶ And all was yn ensample · to vs synfull here
that we schulde be lowe · and louely of speche
and app(ar)ayle vs nougth · ou(er)proudly · for pylg(ry)mes ar we alle
and yn þe app(ar)ayle of a pou(er)e man · and pylg(ry)mes lyknesse ·
many tymes god hath ben met⟦te⟧ · amonge nedy peple ·
there neu(er)e segge hym seiȝe · yn secte of þe ryche ·

¶ Seynt ioh(a)n and oþ(er) seyntes · were seyn yn pou(er)e cloþynge
and as pou(er)e pylgrymes · preysedyn mennys goodys
(ihesu) cryst on a iewys douht(er) alygth · gentyl womma(n) þouȝ sche were ·
sche was a pure pou(er)e mayde · and to a pou(er)e man weddyd ·
martha on mary magdaleyne · an huge pleynt⟦e⟧ sche made ·
and to our saueour syluen · seyde these woordys
D(omi)ne non est tibi cure q(uod) soror · mea reliqui⟦.⟧\t/ me sola(m) ministrare & c(etera)

¶ And hastylyche god answeryd · and eyþres wyll folwyd ·
bothe marthaes and maryes · as mathew bereþ wytnesse ·
ac pou(er)te put byfore · and preyseth that the bettre ·
Maria optima(m) p(ar)tem elegit · que non auferret(ur) ab ea · & c(etera) ·

¶ And alle þe wyse þat eu(er)e were · by augth þat y can aspye ·
preysen pou(er)te for best lyf · ȝif pacyence it folwe ·
and boþe bettre and blysseder · by many folde þa(n) rycchesse
and þow it be sour to suffre · þ(er)after cometh swete ·
as on a walnote wyþ-oute · ys a bytt(er) barke ·
and aftyr þat bytt(er) barke · be þe schelle a-weye ·
ys a kyrnel of conforte · kynde to restore

¶ So ys aftyr pou(er)te or penaunce · pacyently take ·
for it makeþ ama(n) haue mynde · yn god & a gret wylle
to wepe and to wel bydde · wherof wexeþ mercy ·
of whiche cryst is a kyrnel · to conforte the soule ·
and wel sykerer he slepeth · the man that ys pou(er)e ·
and lasse he dredeth deth · and ⟦y⟧\y/n derk to be robbyd ·
than he þat is rygth ryche · resou(n) bereth wytnesse ·
Paup(er) ego ludo · du(m) tu diues meditaris · & c(etera) ·
all-þouȝ salamon seyde · as folk⟦e⟧ seeth yn the byble ·
Diuicias nec paup(er)tates · & c(etera) ·

¶ Wyser than salamon was · bereth wytnesse and taugth\e/
that p(ar)fyt pou(er)te was · no poscessyou(n) to haue ·
and lyf⟦e⟧ most⟦e⟧ lykynge to god · as luk⟦e⟧ beryþ wytnesse ·
Si vis p(er)fectus esse · vade & vende & c(etera)

¶ And is to mene to men · that on this molde lyuyn ·
who-so woll ben pure p(ar)fit · moot poscessyou(n) forsake ·
