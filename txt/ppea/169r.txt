and suþþyn sende the to satysfaccyou(n) · forto sowyn it after
Satisfaccio dobest

¶ Schall neuere chiste bymowlyn it · ne mothe after bytyn it
ne fend⟦e⟧ ne fals man · deffoulyn it yn thy lyue ·
schall noon heraud ne harpour · haue a fayr(e)r(e) garn⟦.⟧\e/ment
than haukyn the actif man · and thu do by my techynge
ne no mynstrall be more worth · among(es) poore ne ryche
than haukynes wyf þe wafrer · wyth his actiua vita

¶ And y schall purueye the past q(uod) pacyence · þouȝ no plough erye ·
and flour to feede þy folk⟦e⟧ wyth · as best be for thy soule
þow neuer greyn growe · ne grape vppon vyne
alle þat lyueþ and loketh · lyflode wolde y fynde
and þat y schall noon fayle · of thyng that hem nedeth
we schulde nougth be to besy · aboute our lyflode
Ne soliciti sitis · & c(etera) · volucres celi deus pascit & c(etera) · pacientes vinc⟦..⟧\u(n)t/ & c(etera) ·

¶ Tha(n)n⟦...?...⟧\e lauȝhed/ haukyn alytyl · and lyghtly gan swere
who-so leueth ȝow by our lord · y leue nougth he be ⟦....⟧\bles/syd
no quod pacyence pacyently · and out of his poke hente
vytayles of grete vertues · for alle maner bestys ·
and seyde loo here lyflode ynow · ȝif ȝour byleue be trewe
for lent neuer was lyf⟦e⟧ · but lyflode were schapyn
herof or wherfore · or wherby to lybbe

¶ Furst þe wylde worm · vnder wete erthe
fysch⟦e⟧ to lyue yn the flood · and ⟦.⟧\i/n the fyer the cryket
the curlu bykynde of the ayr · mo⟦...⟧\ost/ clennyst flesch of bryddys
and bestys by gras and by greyn · and by grene rotys
yn menyng that alle men · myghtyn the same
leue þurgh lele byleeue and loue · as god wytnesseþ
Quodcumq(ue) pecieritis a p(at)re in no(m)i(n)e meo · & c(etera) & alibi · non in solo pane viuit homo · sed in omni v(er)bo · q(uo)d p(ro)cedit de ore dei · & c(etera) ·
but y lokyd what lyflode it was · þat pacyence so preysid ·
and that was a pece of the pat(er) noster · fiat voluntas tua ·

¶ Haue haukyn q(uod) pacyence · and ete this whan þe hungreth
or whan thu clomsest for colde · or clyngest for dryȝe
schull neuere gyues the greue · ne gret lordes wratthe
prysou(n) ne peyne · for pacientes vincunt
by so þat thu be sobre · of sygth and of tonge
⟦y⟧\y/n etynge and ⟦y⟧\y/n handlynge · and ⟦y⟧\y/n all thy fyue wyttys
tharst thu neuere care for corn · ne lynnyn cloþ ne wollen ·
ne for drynke ne for breed · but de⟦y⟧\y/e as god lyketh ·
