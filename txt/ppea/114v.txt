\and knelynge to þe kyng · clergeally he seyde/

\¶ Cryst kepe þe syre kyng · and thi kyngryche/
\and leene the lede þy lond · so leaute þe louye/
\and for þy ryȝtfull rewlynge · be rewarded yn heuene/

\¶ and syþen yn þe ayer an hiȝe · an aungel of heuene/
\lowed/ \to speke in latyn · for lewyd men ne cowde ·/
\iangle ne iugge þat iustefye hem schulde/
\but suffren and seruyn · for-thi seyde the aungel ·/
\Sum rex sum princeps · neutru(m) fortasse deinceps · /
\O · qui iura regis (christi) specialia regis · /
\Hoc vt agas melius iustus es esto pius · /
\Nudu(m) ius a te vestiri vult pietate · /
Qualia vis metere · talia g(ra)na sere
Si ius nudat(ur) · nudo de iure metat(ur)
Si ⟦p?⟧\s/erit⟦.⟧\(ur)/ pietas · de pietate metas

¶ thanne greued\e/ him a golyard⟦....⟧ \./ a glotou(n) of wurdes
and ⟦.⟧\t/o the angel an hyȝe · answer⟦..⟧\ed/ after
Du(m) rex a regere · dicatur nomen habere
Nomen habet sine re · ⟦............⟧\studeat nisi/ iura tenere

¶ thanne gan alle the comune · crye in verse of latyn
to the kynges conseyl · construe who-so wolde
Precepta regis · sunt nobis vincula legis

¶ Wyth that ran ther a route · of ratones at ones
and smale Mees wyth hem · mo than a þousand
and comen to conseyl · for the comen p(ro)fit
for a kat of a contree · cam⟦e⟧ whan hym lykyde
and ouer lepe hem lyȝtly · and lauȝt hem at his wylle
and pleyȝ⟦..⟧\ed/ wyth hem p(er)elously · and possede aboute
for doute of diuerse dredes · we dare nouȝt wel loke
and if we grucche of his gamen · he wolde greue vs alle
cracche vs and clawe vs · and in his cloches holde
that vs lotheth the lyfe · ere he lete vs passe
myȝt we wyth eny wytt · his wylle to wythstonde
we myȝte be lordes on lofte · and lyuen at our ese

¶ a ratou(n) of renou(n) · moste resonable of tonge
seyde for a souereyn · helpe ⟦...?...?...⟧\to hym-sylue/
y haue seyn segges q(uo)d he · in the sytee of londou(n)
beren beyȝes full bryȝt · a-boute her nekkys
and su(m)me colers of crafty werk · vncoupled they wente
bothe in wareyne and in waast · where hym-self lyketh
and other while they arn elles-whare · as y here telle
