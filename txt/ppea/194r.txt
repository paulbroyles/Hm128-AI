¶ Many hundryd of aungels · harpedyn and songyn
Culpat caro ⟦...?...?...⟧\purgat caro · regnat deus dei caro/ ·

¶ Thanne pypyd pees · of poysye an note
Clarior est solito post maxi(m)a nebula phebus · post inimicicias · & c(etera) ·

¶ After scharp schowres quod pes · most schene is þe sonne ·
ys no weder warm(er) · that after watry clowdys
ne no loue leuer · ne leeuer frendys
than after werre and woo · whan loue and pees ben maystrys
was neuer werre in this world · ne wyckednesse so kene
þat ne loue and hym lust · to lauȝthyng it brouȝte
and pees þurgh pacience · ⟦......⟧ alle p(er)ill stopped\e/

¶ Trewes quod trewþe · thu tellest vs sooþ by (ihesus)
clyppe we yn couenau(n)t · and eche of vs kysse oþ(er)e ·
and lete no peple q(uod) pees · p(ar)ceyue þat we chide ·
for ynpossible is no thyng · to hym that is al-myghty

¶ Thu seyst soiþ quod ryȝtwysnesse · and reu(er)entlych her kyst
pees and pees here · p(er) s(e)c(u)la s(e)c(u)loru(m) ·
Misericordia & veritas · obiuaueru(n)t sibi iusticia & pax osculate su(n)t · & c(etera)

¶ Trewþe tromped tho · & song te deu(m) laudam(us)
and thanne luted · yn a lowd note ·
Ecce q(ua)m bonu(m) & q(uam) iocundu(m) habitare fr(atr)es in vnu(m) · & c(etera)

¶ Tyl þe day dawyd · these damysels daunside
þat men rongyn to þe resurecciou(n) · & rygth wyþ þat y wakyd
and callyd kytte my wyf · and kal⟦.⟧\o/t my doughter
aryseþ and reu(er)enceþ · goddys resurecciou(n) ·
and crepeþ to þe cros on knees · and kysseþ it for a Iuwel ·
for goddes blessid body it bar · for owr bote
and it affereþ þe fend · for such is þe mygth
may no grysly goist · glyde ther it schawyþ ·

Passus v(us) · & vltim(us) de do-bet · Hic incipit passus I(us) · de do-best ·
[*t*]
T hus y \a/wakyd and wrot · what y had dremyd
and dygth me derely · and dide me to cherche
to here hol⟦...⟧\y/ þe masse · and to be houslyd after
yn myddys of þe masse · ⟦....⟧\whan/ men ȝeode to offrynge ·
I fel eftsonys a-slepe · and sodeynly me mette
that peris þe ploughman · was peyntyd all blody
and ⟦...?...⟧\com in with a/ cros · byfore þe comyn peple ·
and rygth lyk yn alle lymys · to our lord (ihesu) ·

¶ and þan callyd y conscyence · to kenne me the soþe ·
ys þis (ihesus) þe Iuster quod y · þat iewys dudyn to ⟦....⟧\deþe/
