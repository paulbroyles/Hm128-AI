how þei deffowlyd her fleysch · forsokyn her owen wylle
fer fro kyþ and fer fro kyn · euel ycloþyd ȝedyn
badly ybeddyd · no book but conscyence
ne no rycchesse but þe rode · to re⟦y⟧\i/oyse hem ynne
Absit nobis gloriari nisi in cruce d(omi)ni n(ost)ri · & c(etera)

¶ And þo was plente and pes · among po⟦..⟧\re/ and ryche
⟦...?...?...⟧\Ac now is reuthe to rede how þe rede noble · /
\⟦i⟧\I/s reuerenced ar þe rode · receyuyd for þe worthiere /
than crystes cros þat ou(er)cam · deþ and dedly synne

¶ And now is werre and woo · and who-so why aske
for coueytise after cros · þe corowne stant yn golde
boþe ryche and relygyous · þat rode the\y/ honoure
that yn grotes is grauyn · and yn gold nobles
for coueytise of þat cros · men of holy cherche
schul turne as templeres dude · þe tyme approcheþ faste

¶ Wete ȝe nougth ȝe wyse men · how þoo men honoured
more tresour than trewþe · y dar nougth telle þe soþe

¶ Resoun and ryhtful doom · þe relygyous demyd
rygth so ȝe clerkes · for ȝour coueytise or longe
schal þey demen dos eccl(es)ie · and ȝour p(ri)de depose
[*☜*]
Deposuit potentes de sede · & c(etera) ·

¶ ȝif knyȝthod and kynde wytt · and comou(n) conscyence
togedres loue lely · leeueþ it well ȝe busschopes
þe lordschipe of londes · for eu(er)e schull ȝe lese ·
and lyuen as leuitici · as our lord ȝow techeþ ·
P(er) p⟦...?...⟧\rimicias/ decimas & c(etera) ·

¶ whan constantyn of curtesye · holycherche do⟦.⟧\wede/
wyþ londes and ledes · lordschipes and rentys
an aungel men herden · an hiȝe at rome cryȝe
dos eccl(es)ie this day · haþ dronkyn venym ·

⟦¶⟧ And þo þat han petres power · arn appoysonyd alle
a medecyn moot þ(er)to · þat may amende p(re)lates
thanne schuldyn they praye for þe pes · possessiou(n)s hem letteþ
takeþ her landes ȝe lordes · and leteþ hem lyue by dymes

¶ ȝif possessiou(n) be poysoun · and ynp(ar)fit hem makeþ
good were dyschargen hem · for holycherches sake
and purgyn hem of poysoun · or more p(er)yl falle
⟦¶⟧ ȝif preesthod were p(ar)fit · the peple schulde amende
þat contraryen crystes lawe · and crystendom dyspise ·
for alle paynymes prayeþ · and p(ar)fitly byleeueþ ·
yn þe holy grete god · and his grace þey axen ·
