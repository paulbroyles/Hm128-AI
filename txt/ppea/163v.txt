and bad me come to his court · wyþ clergye y schulde dyne
and for conscyence of clergye spak · y com well þe rather
and þere y seiȝe amayster · what man he was y nyste ·
þat lowe loutyd and louelyche · vnto scrypture

¶ Conscyence knewe hym well · and welcomyd hym fayre ·
they wesschen and wypedyn · and wenten to þe dyner
ac pacyence yn þe paleys stood · yn pylg(ri)mes clothes
and prayde mete for charyte · for a poore heremyte ·
conscyence callyd hym yn · and curteysly seyde ·
welcome wy⟦e⟧ go and wasch⟦e⟧ · thu schalt sytte sone

¶ This mayster was maad sytte · and for þe moste wurthy
and thanne clergye and conscyence · and pacyence com after
pacyence and y · weren putte to be macchis
and setyn by our-sylue · atte the syde-boord
conscyence callyd after mete · and þa(n)ne cam sc(ri)pture
and seruyd hym thus sone · of sundry metys manye ·
of austyn and ambrose · and of þe foure eu(au)ngelystes
Edentes & bibentes · que apud eos sunt · & c(etera)

¶ Ac this mayster ne his man · nomaner flesch etyn ·
ac þey etyn mete of more cost · mortrelles and potag(es)
of that men myswonnyn · they madyn hem well at ese ·
ac her sauce was ou(er)sour · and vnsauourly groundyn ·
yn a mort(er) post morte(m) · of many bytter peyne
but ȝif they synge for þe soules · and wepe salte teres ·
Vos qui p(e)cc(at)a ho(m)i(n)um co⟦m⟧meditis · nisi p(ro) eis lacrima\s/ & or(ati)ones
 effu⟦n⟧deritis  ea que in delicijs · comeditis in torment(is) euometis · \c(etera)/

¶ Conscyence full curteysly þoo · comaundyd scrypture
byfore pacyence breed to brynge · & me þat was his macche ·

¶ He sette a soure loof before vs · & seyde agite penitencia(m)
and sytthe he brougth vs drynke · dya p(er)seuerans ·
as longe q(uod) y as y leue · and lykam may endure

¶ There is p(ro)pre seruyce quod pacyence · þ(er)faryth no p(ri)n⟦.⟧\ce/ bettre ·
and þanne he brougth ⟦vs f.... a ..s o. o... .... ..⟧\forth other mete of miserere mei deus · /
and he brought us of beati quor(um) · of beatus virrys makynge
Et quor(um) tecta sunt peccata · & c(etera) yn a dysch ·
Of derne schryfte dixi · and confitebor tibi

¶ bryng⟦e⟧ pacyence sum pytaunce p(ri)uylyche quod conscyence ·
and þanne hadde pacyence a pytaunce · p(ro) hac orabit ad te o(mn)is s(an)c(t)us ·
and conscyence confortyd vs · and carpyd þus mery talys ·
Cor contritu(m) & humiliatu(m) deus non despicies · & c(etera) ·

