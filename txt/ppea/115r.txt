\ were þer a belle on her beye · by (ihesu) as me thynkeþ/
\men mygth wete where þey wente · and awey renne/
\and rygth so quod that ratou(n) · resou(n) me scheweþ/
\to bygge a belle of bras · or of brygth syluer/
\and knyttyn it on his coler · for owr comyn p(ro)fyt/
\where he rytt or resteþ · or renneth to pleye/
\and ȝif hym lyke forto layke · thanne loke we mowe/
\⟦...?...⟧and apperen yn his p(re)sence · therwhile hym pleye lykeþ/
\and ȝif hym wraþþeþ be-war · and his weye schonye/

\¶ All þis rowte of ratou(n)s · to this resou(n) assented ·/
\ac tho þe belle was ybrougth · and on the beye hanged ·/
ther nas no ratou(n) in all that route  for all the Reme of f(rau)nce
that durste a bounden the beyȝe  a-boute the kattys nekke
ne haue take the kat by the hals  all Engelond to wynne
and holden hem vnhardy  and her conseyl feeble
and leetou(n) her labo(ur) loste  and all her longe studye ·

¶ a mous that moche good cowde  as men thouȝten
stroke forthe sternely  and stood by-fore hem alle
and to the route of ratouns  rehercede thes wurdes
though we kullen the katt  ȝet schall ther come a-nother
to cacche vs and all our kynde  though we crepe vnd(ur) benches ·
for-thi y conseile all the comune  to late the kat wurche
and be we neuer so bolde  the belle to schewe ·
for y herde my syre seyn  it is seuene ȝeer passed ·
ther the catt ys a ketou(n)  the court ys full ⟦...⟧\ele/nge⟦yn.⟧
that wytnesseþ holy ⟦.....⟧\wryt/ · who-so wole it rede
Ve terre vbi puer est rex
For ther may no thyng reste haue  for ratou(n)s by nyȝte
ther while the kat kaccheth kony(n)ges  he coueyteth nought our careyne
but fedeth him w(y)t(h) venysou(n)  dyffame we hym neuere
but bet(ur) ys a lytyll lo⟦.⟧\s/ · than a long sorowe
the mase amonge vs alle  though we mysse a scherewe
for many mennys malt  we mees wolden destruye
and alle-so the route of ratou(n)s  rende mennys clothes
nere the kat of the courte  that kan ȝowe ouer-lepe
for hadde ȝe rattes ȝo(ur) wylle  ȝe kowthe nat rewle ȝow⟦e⟧-sylue ·
y sey for me quod the mous  y se so muche after
schall neuer kat ne ketou(n)  by my conseyl be greuyd
ne no carpyng of his coler  that coste me neuere
and thouȝ it hadde costed me katel  byknowe it y nolde
but suffre as hym-sylf wolde  to do as hym lyketh
