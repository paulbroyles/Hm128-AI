and that chaw⟦.de⟧\d/ and plus cha⟦.. ·⟧\wd/ for chyllynge of her mawes
and but he be hielyche huyred · ell(es) woll he chide
and that he was werkman wrougth · wayle the tyme
aȝenst catouns counseyl · comseth he to iangle
Paup(er)tatis ⟦o⟧onus · pacient(er) ferre memento · & c(etera) ·

¶ He greueth hym aȝenst⟦e⟧ god · and gruccheth aȝenst⟦e⟧ resou(n) ·
and curseth ⟦..⟧\also/ the kyng⟦e⟧ and his counseyl aftur
suche lawes to loke · laborers to greue
ac whiles hungour was her mayster · ther wolde none of hem chide
ne stryue aȝenst⟦e⟧ his statut · so sternlyche he lokede

¶ Ac y warne ȝow werkmen · wynnyth while ȝe mowe
for hunger hiderward · hyeth hym faste
he schall a-wake wyth wat(er) · wastours to chaste
er fyue ȝere be fulfuld · suche famyn schall aryse
thorowȝ flodes and thorowh fowle wedres · frutes schul fayle
and so seyde saturne · and sente ȝow⟦e⟧ to warne
whan ȝe see the sonne amys · and two monkes hedes
and amayde haue the maystrye · and multyply by eiȝht

¶ Than schal deeþ wyþ-drawe · and derthe be iustyse
and dawe the dykere · deye schal for hunger
but ȝif god of his goodnesse grawnte vs a trewe

Passus septimus de visione ·
[*t*]
Trewthe herde telle her-of · and to peris sente
to takyn his teme · and tyllyen his erthe
and purchacyd hym a p(ar)dou(n) · a pena & a culpa ·
for hym and for his eyres · euermore aftur
and bad⟦de⟧ hym holdyn hym at hom⟦e⟧ and eryen his leyes
and alle þat holpyn hym to erye · to sette or to sowe ·
or eny oþer mystyer · that mygth peris auayle
p(ar)doun wyth peris ploughman · trewthe hath hem grauntyd

¶ kynges and knyghtes · that kepyn holy cherche
and rygthfully in rewmes · reulyn the peple
⟦...........⟧\han pardoun/ þorowȝ purgatorye · to passen full lyghtly
wyth patryarkes and p(ro)phetys · yn p(ar)adys to be felawe

¶ Buschoppes yblessid ȝif þey ben as they schulde
legistres of bothe lawes · the lewyd þerwyþ to p(re)che
and as muche as they mowe · amende alle synfull
arn peres wyþ þe apostles · this p(ar)doun peris scheweth
and at the day of dome · at the hiȝe deys to sytte

¶ Marchauntes yn the margyn · haddyn many ȝeres ·
