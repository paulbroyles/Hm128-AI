or sylle it as seyth þe book · and þe syluer dele
to beggers that gon and begge · & bydde sylu(er) for crystes loue
for faylyd neu(er)e man mete · that mygthfull god serueth ·
as dauid seith yn þe saut(er) · to whiche þat ben yn wylle
to s(er)ue god goodlyche · ne greueþ hym no penaunce
Nichil impossibile volenti · & c(etera)

¶ Ne taketh neu(er)e lyflode · lynnyn ne wollyn
Inquirentes autem d(omi)n(u)m non minuent(ur) omni bono · & c(etera)

¶ Ȝif preestys were p(ar)fyte · they woldyn no syluer take
for masses ner for matynes · ne nougth her mete of vsurers
no neyþ(er) kyrtel ne cote · þow þey for colde schulde deye
and þey her deuer dedyn · as dauid seith yn þe saut(er) ·
Iudica me deus & discerne causam meam · & c(etera) ·
Spera in deo speketh of prestes · þat han no spendyng syluer ·
that ȝif þey trauaylen trewly · and trustyn yn god almyghty ·
hem schulde lacke no lyflode · neyther lynnyn ne wollyn ·
and þe tytle þat þey takyn ordres by · telleþ ȝe ben au(au)ncyd ·
thanne nedeþ nougth ȝow to take syluer · for masses þ(a)t ȝe syngge ·
for he þat took ȝow ȝour tytle · schulde take ȝow ȝour wages
or þe busschop þat blesseþ ȝow · ȝif þat ȝe ben wurþy ·

¶ For made neu(er)e no kyng ⟦no⟧ knygth · but he hadde catel to spende
as byfell for a knygth · or fond hym for his strenkthe ·
it is a carfull knygth · and of a kayteuyd kyng(es) makynge ·
that hath no londe nor lynage · ryche ne good los of his hondys ·

¶ The same y sygge forsothe · by alle suche p(re)estys ·
þat han neyþ(er) kun⟦n⟧\y/ngge ne kyn · but a crowne one ·
and a tytle a tale of nougth · to his lyflode at his myscheef ·
he haþ more byleue yleue · to lacche þurgh his corowne ·
cure þan for connynge · or knowyn for clene of berynge ·
y haue wondur and why · and wherfore þe busschop ·
makeþ suche p(re)estys · that lewyd men betrayen ·
a chartre is chalengeable · byfore a cheef iustyce ·
ȝif fals latyn be yn þ(a)t lettre · þe lawe it ynpu(n)gneth ·
or peyntyd p(ar)auntre · lynarye · or p(ar)cell ou(er)skyppyd ·
the gome that so gloseþ chartres for a goky is holdyn ·

¶ So ys it a goky by god · þat yn his gospel fayleth
or yn masse or yn matynes · makeþ any deffaute ·
Qui offendit in vno in o(mn)ib(us) est reus · & c(etera) ·

¶ And also yn þe saut(er) · seyth dauid to ou(er)skypp(er)s
Psallite deo n(ost)ro psallite · q(uonia)m rex ⟦...?...⟧\omnis t(er)re/\ deus / psallite sapient(er) ·
