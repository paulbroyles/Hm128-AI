Virtus in infirmitate p(er)ficitur · & c(etera)

¶ And þowȝ þat m⟦.⟧\e/n make moche doel yn he⟦.⟧\r/ anger
and be⟦þ⟧ i(m)pacyent in her penaunce · pure resou(n) knoweþ
þat þey han cause to contrarye · by kynde of her syknesse
and lyghtly owr lord · atte her lyues ende ·
haþ mercy on suche men · þat so euel may suffre ·

¶ Ac þe smoke and the smolder · þat smyt yn our eiȝen ·
þat is couetyse and vnkyndenesse · þat quencheþ goddys m(er)cy ·
for vnkyndenesse is contrarye · of alkyn resou(n) ·
for þere nys neyþ(er) syke ne sory · ne noon so moche wrecche ·
that he may louye and hym lyke · and lene of his herte ·
good wille and good woord · b⟦...⟧\oþe/ wyschen and wyllen ·
to alle man(er) men mercy · and forȝiuenesse ·
and louye hem lyk hem-sylf · and his lyf amende ·
y may no lenger lette q(uod) he · and lyard he p(ri)kede
and went aweye as wynd · and þ(er)wyþ y awaked ·

Passus iiij(us) · de do-bet ·
[*w*]
WElleward and wetschod · went y foorþ after
as areccheles renk · that of no woo reccheth ·
and ȝede foorþ lyk a lorel · al my lyf-tyme ·
tyl y wex wery of þe worlde · and wylnyd ⟦o⟧\e/fte to slepe
and lened me to a lenten · alonge tyme y slepte ·
and of crystes passiou(n) and penaunce · þe peple þat of rauhte ·
y restyd me þere and rutte faste · tyl ramis palmaru(m)
of gerlys and of gloria laus · gretly me dremed
and how osanna · by orgene · olde folk songen ·

¶ On semblable to þe samaritan · and sumdel to peris ploughman ·
barfoot vpon an asse bakke · boteles cam prykye ·
wyþ-owtyn spores oþer spere · ⟦....⟧\ap(er)t/lyche he lokede ·
as þe k⟦u⟧ynde of a knyght · þat comeþ to be dubbyd
to geten hym gylt spores · or galoches y-cowpyd ·

¶ Thanne was feiþ yn a fenestre · and cryed a fili dauid ·
as doiþ an heraud of armes · whan auntres comeþ to iustes
olde iewes of ier(usa)l(e)m · for ioyȝe they songyn ·
Benedictus qui venit · in no(m)i(n)e domini · & c(etera)

¶ Thanne y frayned at feyþ · what al that fare by mente
and who schuld iuste in ier(usa)l(e)m · (ihesus) he seyde
and fecche þat þe fend cleymeþ · peris fruyt þe ploughman

¶ Is peris yn this place q(uod) y · and he preynte on me
this (ihesus) of his gentrye · woll iuste yn peris armys ·
