And there was merthe and menstralsye  mede to plese

¶ They that wonen in westmynstre  wurschipeden here alle
Gentylyche wyth ioye  the iustyces somme ·
buskeden hem to the boure  there the burde dwellede
To conforten hire kyndely · by clergyes leue
and seyden moorne thu nougth · ne make thu no sorowe
for we woll wysse the kynge · and thy weye schape
to be wedded at thy wylle · and where the leef lyketh ·
for all consciences caste · or crafte as y trowe

¶ Myldely mede thanne · me⟦...?...⟧\rcyde hem/ alle
of here grete goodnesse · and gafe hem echone
coupes of clene gold⟦e⟧ \./ and cuppes of seluer ·
rynges wyth rubies · and rycchesses manye ·
the leste man of here meyne · a motou(n) of golde ·
thanne laught they leue · these lordes at mede ·

¶ Wyth that comen clerkes · and conforteden ⟦....⟧\here/ þe same
and beden hire be blythe · for we beth thyn owne
forto wurche thy wylle · the while thy lyfe lasteth

¶ Hendely sche thanne · byhigth hem the same
to louen hem lely · and lordes to make
and in the concystorye at court⟦e⟧ \./ do callen her names
schall no lewednesse lette · the lede that y louye
that he ne wurth ferste au(au)nced · for y am by-knowen
there connynge clerkes · schull clokke byhynde

¶ Thanne come there a confessour⟦e⟧ · coped as ⟦....⟧\a frere/
to mede the mayden · he menede these woordes
and seyde full softly · in schryfte as ⟦.......⟧\it were/
though lewed men and lered · hadden leye by the bothe
And fals hadde fowled the · all this fyfty wynt(er)
y schall assoyle the my-self⟦e⟧ \./ for a seem of whete
and be thy bedeman · and bere well thy message
amonge knyghtes and clerkes · conscience to turne

¶ Thanne mede for here mysdedes · to that man kneled\e/
and schorfe here of here schrewdnesse · schameles y trowe
tolde hym a tale · and toke hym a noble
forto ben here bedeman · and here brocour al⟦...⟧\sse/

¶ Thanne he soyled here sone · and seþþen he seyde
we haue a wyndow⟦e⟧ in werchinge · woll sytten vs fulhiȝe
woldest þu glase that gable · and graue þ(er)ynne þyn name
ful syker schulde þy soule be · heuene to haue

