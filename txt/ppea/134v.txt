and sutthen wyth thy-sylue sone · yn oure sute deydest
on goodfryday for mannys sake · at ful tyme of the daye
There þy-sylue nor thy sone · no sorowe yn deeth feledest⟦e⟧
but yn oure secte was the sorowe · and þy sone yt ladde
Captiuam duxit captiuitatem & c(etera)
¶ The sonne for sorowe therof · lees sygth ⟦......⟧\at þ(a)t/ tyme
a-boute mydday whan most⟦e⟧ lygth is · and meel-tyme of seynt(is)
feddest wyþ thy fresch blood · oure formefadres · yn derknes
Populus qui ambulabat in tenebris · vidit lucem magnam · & c(etera)
¶ And þorough þat lygth þat leep out of the · lucyfer was blente
and blew⟦e⟧ all þy blyssyde · ynto the blysse of paradys
¶ The þrydday aftur · thu ȝedust yn oure suyte
a synful mary th⟦.⟧\e/ sawh · ⟦.⟧\ar/ seynte mary th⟦.⟧\i/ da(m)me
and alto solace þe synful · thu suffredyst þat yt so were
Non veni vocare iustos · sed peccatores ad penitenciam
¶ And all þat euere mark⟦e⟧ haþ maad · Math(e)u Ioh(a)n & lucas
of thyn douhty dedys · were don yn oure armes
Verbum caro factum est · & habitauit in nobis & c(etera)
¶ And by so muche me semeth · þe sykerere we mowe
bydde and beseche · ȝif it be thy wylle ·
that arte oure fadur and oure brothur · be mercyable to vs
and haue reuthe on these rybaudes · þat repentyn hem here sore
⟦...?...?...⟧\þ(a)t eu(er) wraþþed þe in þis world · / yn woord þougth or dede
¶ ⟦...?...⟧\Than hent he/ vp an horn · of deus tu conu(er)sus viuificabis ·
and blewe yt wyth Beati quor(um) · remisse sunt iniquitates ·
that alle the seyntys yn heuene · songyn at onys
Ho(m)i(n)es &iumenta saluabis · quemadmodu(m) multiplicasti · m(isericord)iam tua(m) deus · & c(etera)
¶ A thousand of men tho · þrongou(n) to-gydres ·
⟦...?...⟧\& cryden/ vpward⟦e⟧ to cryst⟦e⟧ · and to his clene moder ·
to haue grace ⟦.........⟧\to go wiþ/ hem · trewthe to seeke
¶ Ac þ(er) was wygth none so wys · þat þe wey ⟦.....⟧\cowde/
tyl late was and longe · that they a lede mette
apparayled as a paynym · yn pylgrymes wyse
he bare a burdou(n) y-bounde · wyþ a brod⟦e⟧ lyeste
yn a wythe-wyndes wyse · y-boundyn aboute
a bolle and a bagge · he bare by his syde
an hundred of ampulles · on his hatte seetyn ·
sygnes of synay · and schelles of galyce
and many a crouche on his cloke · and keyes of rome
and the vernycle byfore · for men schulde knowe
