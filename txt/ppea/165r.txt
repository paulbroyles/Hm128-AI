pacyence hath ben yn many place · and p(er)aduenture moutheþ ·
that no clerke ne can · as cryst bereþ wytnesse
Pacientes vincunt · & c(etera) ·

¶ Ac ȝour prayer q(uod) pacyence tho · so noman dysplese hym ·
disce ⟦...?...?...⟧\q(uod) he & doce · &/ dilige inimicos ·
disce and dowel doce and dobet dilige and dobest · þus taugth me onys
a lemman that y louyde · loue was her name ·
wyþ woordys and wyþ werkys q(uod) sche and wyll of þyn herte ·
thu loue lely thy soule · all þy lyf⟦e⟧-tyme ·
and so þu lere the to louye · for þe lordes loue of heuene
thyn enemy yn alle wyse · euene foorþ wyth þy-sylue
caste colys on his hed · of alle kyn speche
boþe wyþ werkys and wyþ woordys · fonde his loue to wynne
and leye on hym þus wyþ loue · tyl he laugh on thee
and but he bowe for his betyng · blynde moot he worthe

¶ Ac forto fare þus wyþ þy frende · fol⟦y⟧\y/e it were
for he þat loueþ þe lely · lytyl of thyn coueyteþ
kynde loue coueyteþ nougth · no catel but speche
wyþ half a launpe lyf⟦e⟧ yn latyn · ex vi transisc(i)o(n)is
y bere þ(er)ynne abou⟦...⟧\ute · / faste y-bounde dowel ·
yn a sygne of þe saturday · þat sette ferst þe calender
and all · þe wytt of þe wednysday · of þe next wyke after
þe myddel of þe mone · as þe nygth of boþe
and herwyth am y welcome · þ(er)e y haue it wyþ me

¶ Vndo it late þys doctor deme · ȝif dowel be þ(er)ynne
for by hym þat me made · mygth neuere pouerte
mysayse ne myscheef · ne man wyþ his tonge
colde ne care ne companye of the⟦...⟧\uys · /
ne neyþ(er) hete ne hayl⟦e⟧ · ne none helle powke
ne neyþ(er) fuyre ne flood · ne fere of þyn enemy
tene þe any tyme · and thu take it wyth þe
Caritas nichil timet · & c(etera)

¶ It is but a dydo q(uod) þis doctor adysours tale
al þe wytt of þys world⟦e⟧ and wygth mennys strenkþe ·
can nougth conformen a pees · bytwene þe pope & his enemys
ne bytwene two crystyn kyng(es) · can no wygth pees make
p(ro)phitable to eyþ(er) peple · and putte þe table from hym ·
and took clergye and conscyence to counseyl as it were
þat pacyence ⟦...?...⟧\tho moste/ passe · for pylg(ri)mes connyn wel lye

¶ And conscyence carpid wyde · and curteysly seyde ·
