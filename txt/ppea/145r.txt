and putte foorth sum p(ur)pos · to p(re)uyn his wyttes
what was dowel · fro dobet · and do-best fram hem bothe

¶ Thanne⟦....⟧ þought yn that tyme seyde thes woordes
where do-wel · do-bet and do-best⟦e⟧ ben yn londe ·
here is wil wolde wyte · ȝif wyt co⟦...⟧\wde/ teche hym
and wheþ(er) he be man or wo(m)man · this man wolde aspye ·
and wurchyn as þey thre wolde · þus ys his entent

Passus nonus de visione · & secundus de do-weel ·
[*s*]
S ire dowel dwelleþ q(uod) wyt⟦te⟧ · nougth a day⟦e⟧ hennys ·
yn a castel that kynde made · of fourkyn thynges ·
of erþe and aer it is maad · medlyd to-gydres
wyþ wynd and wyþ wat(er) · wytterly en⟦.⟧\i/onyd ·
k⟦.....⟧\ynde/ hath closed þ(er)yn · craftyly wyth-alle
a lemman that he loueth · lyk⟦e⟧ to hym-sylue
Anima sche hatteth · ac enuye her hateth
a proud p(ri)ker of Fraunce · p(ri)nceps hui(us) mundi ·
and wolde wynne her a-way · wyth wyle and he mygthe ·

¶ Ac k⟦....⟧\ynde/ knoweth this wel · and kepyth her the bettre ·
and dooþ her wyth sire dowel · is duk⟦e⟧ of these marches ·

¶ Dobet is her damysele · sire dowel-is doughter
to serue the lady lely · bothe late and rathe ·
dobest is a-boue bothe · ⟦...?...?...⟧\a bysshopes pere/
that he byt moot be do · he rewleth hem alle ·

¶ Anima that lady · is ladde by his lerynge
ac þe constable of þat castel · þat kepeþ al the wacche ·
ys a wys knygth wyth-alle · sire ⟦.⟧\I/nwyt he hatteth ·
and hath fyue fayre sonys · by his furste wyue ·
syr seewel and saywel · and herewel the ende
sir wurche wel wyth thyn hand · a wygth man of strenkthe ·
and sir godfrey gowel · grete lordes forsothe ·
these fyue ben sette · to saue this lady · Anima
tyl kynde come or sende · to haue her for euere

¶ What kyn thynge ys kynde q(uod) y · canst⟦e⟧ thu me telle ·
kynde q(uod) wytt a creature · of all kyn thyng(es)
fadur and furmour · of all þat euere was maked ·
and that is þe grete god · that gynnynge hadde neu(er)e ·
lord of lyf and of lygth · of lysse and of peyne
aungels and alle þyng⟦e⟧ · arn at his wylle
ac man is hym most⟦e⟧ lyk⟦e⟧ · of mark and of schaft
for þurgh þe woord þat he spak⟦e⟧ wexen foorþ bestes ·
