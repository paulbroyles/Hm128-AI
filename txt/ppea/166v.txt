to haue the grace of god · and no gulte of the pope
for may no blyssyng(e) don vs bote · but ȝif we woln amende
ne mannys masse make pes · amonge crysten peple
tyl pryde be purly fordo · and þat ⟦.....⟧ þurgh p⟦...⟧\ayn/ deffaute ·
or y haue breed of mele · efte moot y swete ·
and or þe comou(n) haue corn ynow · many a colde mornyng(e)
so er my wafrys ben y-wrougth · moche wo y þolye ·

¶ Ac londone y leeue · lyketh well my wafrys
and louryn whan þey lackyn it · it is nougth longe passyd
ther was a carfull comou(n) · whan no cart cam to toune
wyþ breed fro stratford · tho g⟦..⟧\un/ beggers wepe
and werkmen were agast alytyl · þis wyl ben þouht longe
yn the date of our dryȝtne · yn a dryȝe apryle ·
[*· 1⟦.⟧\3/69 ·*]
a thowsand and thre hundryd ⟦...?...?...⟧\syxty and nyne ./
my wafres were þ(er)e gesene · whan chichestre was mayre

¶ I took keep good by cryst · and conscyence bothe
of haukyn þe actyf man · and how he was y-clothid
he hadde a cote of crystendom · as holycherche byleueth
ac it was molyd yn many placys · wyþ many sundry ⟦...⟧\sp/ottys
of pryde · here a ⟦..⟧\sp/ot and þ(er)e a⟦..⟧\sp/ot · of vnbuxu(m) speche ·
of scornynge and of of scoffynge · and of vnskylfull beryng(e)
as yn app(ar)ayle and yn porte · proud amonges þe peple
oþ(er)wyse þan he haþ · wyth herte or sygth schewynge ·
hym wyllynge that all men wende he were þat he is nougth
forwhi he bosteþ and braggeþ · wyþ many bolde othes
and ynobedyent to ben vndurnome · of eny lyf lyuynge
and so synguler by hym-self noon so pomp holy ·
y-abytyd as an heremyte · an ordre by hem-selue
religyou(n) sanz reule · and resonable obedyence
lackynge lettryd men · and lewyd men bothe
yn lykynge of lele lyfe · and a lyȝere yn soule
wyþ ynwytt and wyþ out-wytt · ymagynen and studye
as best for his body be · to haue a badde name
and entermentyn ou(er) al · þere he haþ nougth to done
wylnynge þat men wolde · his wytt were þe beste
and ȝif he ȝyueþ ouȝt to poore gomes · telle what he deleþ
poore of poscessiou(n) yn purs · and yn coffre boþe
and as a lyou(n) on to looke · and lordlyche of speche

¶ Baldest of beggers · a bostere þat nougth haþ
yn towne and yn tauernys · tales to telle ·
