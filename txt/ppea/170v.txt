fram the loue of our lord⟦e⟧ at his laste ende

¶ Hewyn þat han her huyre afore · arn eu(er)emore nedy
and seldom deieþ he out of dette · that dyneþ or he deserue it
and tyl he hath doon his deue⟦..⟧\er/ and his dayes iourne ·
for whan a werkman hath wrouht · þan men may see þe sothe ·
what he were wurþy for his werke · and what he hath deseruyd ·
and nougth to fonge byfore · for drede of disalowynge ·

¶ So y se⟦..⟧\ye/ b⟦y⟧\y/ ȝow ryche · it semeþ nougth that ȝe schulde
haue h⟦a⟧\e/uene here yn ȝour berynge · and heuene her-after
rigth as a seruau(n)t taketh · his salarye before ·
and suþþe wolde cleyme · more ȝif he mygth ·
as he þat non hadde and hath huyre at the laste
yt may nougth be ȝe ryche men · or math(e)u on god lyȝeþ ·
De d\e/licijs ad delicias · deficile est transire · & c(etera) ·

¶ Ac ȝif ȝe ryche haue rewthe · and rewarde wel the pou(er)e ·
and lyue as lawe techeþ · do leaute to hem alle
cryst of his curtasye · schal confort ȝow at þe laste
and rewardyn all double rycchesse · þat reufull hertys habbeth ·
and as an hyne þat had his huyre · er he bygonne \to wurche/ ·
and whan he haþ doon his deu(er) weel · men dooþ hym oþ(er) bounte ·
ȝyueþ hym a cote abouyn his couenau(n)t · rigth so cryst ȝyueþ heuene ·
boþe to ryche and nougth to ryche · þat rewfullyche lybbeth
and alle þat dooþ her deuer wel · han double huyre for her trauayle
here forȝyuenesse of her synnes · and heuene blysse after

¶ Ac it nys bot seldom seyn as by holy seyntes bookes
þat god rewarded double reste to eny ryche wye ·
for moche m⟦.⟧\y/rthe is amonges ryche · as yn mete & cloþynge ·
and moche merþe yn may is among⟦e⟧ wylde bestys
and so foorth while somer lasteþ · her solace endureþ ·

¶ Ac beggers aboute mydsomer · bredles they soupe
and ȝit is wynt(er) for hem worse · for wetschod þey gange
a-thurst sore and an-hungryd · and foule rebukyd ·
and aratyd of ryche men · þat rewþe is to here
nowe lord sende hem somer · and sum man(er) ioyȝe ·
heuene aftur her hennys goynge · þat here han suche deffaute ·
for all myhtest thu haue maad · none men(er)e þa(n) oþ(er) ·
and ylyche wytty and wys · ȝif þe wel hadde y-lykyd
and haue reuþe on þese ryche men þat rewardyn nougth p(ri)soners
and of þe good þat thu hem gyuest ingrati beþ manye
ac god of þy goodnesse · gyue hem grace to amende ·
