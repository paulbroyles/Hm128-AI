schulde fynde hem that ⟦....⟧\they/ faylen · and faderles childryn ·
and wydewes that haue nougth · wherwyth to wynnyn her food ·
madde men and maydenes · that helples were
alle þese lacken ynwytt · and lore byhoueth

¶ Of þys mat(er) y mygth · makyn a longe tale
and fyndyn fele wytnesses · among⟦e⟧ þe four doctours ·
and þat y lye nougth of that y lerne the · luke beryþ wytnesse

¶ Godfadur and godmodur · that seen her godchildryn ·
at mysayse and at myscheef · and mowyn · hem amende ·
schull haue penaunce yn purgatory · but ȝif they hem helpe ·
for more bylongeth to the lytyl barn · er he the lawe conne ·
than nempnynge of aname · and he neu(er)e the wysere ·
schulde no crystene creature · cryen at the ȝate ·
ne faylen payn and potage · and p(re)latys dudyn as þey schuldyn
a iew⟦e⟧ wolde nougth seen a iew⟦e⟧ go ianglynge for deffaute ·
for alle þe nobles on this molde · and he amende it mygth

¶ alas þat a crystene creature · schall be vnkynde tyl another ·
Syþþe iewes that we ⟦.⟧\I/uge · Iudas felawes ·
eythur of hem helpeth othre · of that h⟦.⟧\e/m nedeth ·
whi ne woll we crystene · of crystes good ben also kynde ·
as iewes þat ben our lores-men · schame to vs alle ·
the comou(n) for her vnkyndenes · y drede me schull a-bye ·

¶ Busschopes schull be blamyd · for beggers sake ·
he ⟦.......⟧\is/ wurse than iudas · that ȝyueth a iap(er) syluer
and byddeth the begger go · for his brokyn clothes ·
Proditor est p(re)latus cu(m) iuda qui p(at)rimoniu(m) (christi) minus distribuit · &
 alibi · p(er)niciosus dispensator ⟦.......⟧\est qui/ res paup(er)u(m) (christi) inutilit(er) consumit ·

¶ He dooth nougth well þat doth þus · ne dredeþ nougth god almyghty ·
he loueþ nougth salamones sawes · that sapience made ·
Iniciu(m) sapiencie timor d(omi)ni · & c(etera) ·

¶ That dredeþ god he doth well · þat dredeth hym for loue ·
and nougth for drede of vengeau(n)ce · dooþ þerfore þe bettre ·
he doth best þat wyþdraweþ hym · by day and by nygthe ·
to spille any speche · or any space of tyme ·
Qui offendit in vno in om(n)ib(us) reus est · & c(etera) ·

¶ Lesynge of tyme · trewth⟦.⟧\e/ wote the sothe
is moste hatyd vpon erþe · of hem þat ben yn heuene ·
and suþþe to spille speche · þat spicere is of grace ·
and a goddes gluman · and a gamyn of heuene ·
wolde neu(er)e þe feythfull fader · ⟦.⟧\h/⟦ys⟧\ys/ f⟦......⟧\ythele/ were vntempryd ·
