and see by his sygnes whom he sougth hadde
¶ This folk⟦e⟧ fraynede hym furst⟦e⟧ · whennes he come
f(ra)m synay he seyde · and fro oure lordes sepulcre
yn bedleme and yn babyloyne · y haue ben yn bothe
yn heremonye yn Alysaundre · yn manye othre places
ȝe may seen by my sygnes · that syttyn on myn hatte
that y haue walked ful wyde · yn wete and yn drye
and sougth good sentys · for my soule helþe
¶ knowest ougth a cors-seynt⟦e⟧ that men callyn trewthe
⟦...?...⟧\canst þu/ \ougth/ wyssen vs the weye · where that wye dwelleþ
¶ Nay so me god helpe · seyde the gome thanne
y saw⟦e⟧ neuere palmere · wyth pyke nor wyth scryppe
aske aftur hym ere · tyl now⟦e⟧ yn this place ·
¶ Petur q(uod) a plowman · and putte foorþ his hede
y knowe hym as kyndely · as clerk⟦e⟧ dooth his bookes
conscyence and k⟦....⟧\ynde/ wy⟦.⟧\t · / kennyd me to his place
and dude me suryn hym sykerly · to seruyn hym for euere
bothe to sowe and to sette · the while y swynke mygth\e · /
y haue ben his folwere · all this fyfty wynt(er)
boþe sowyn his seed · and suyd his bestes ·
wyþ-ynne and wyþ-outyn · waytou(n) his p(ro)fyte
y dyke and y delue · y do that trewþe hoteth ·
Sumtyme y sowe · and sumtyme y thresche
yn taylours crafte and tynkers crafte · what trewthe can deuyse ·
¶ I weue and y wynde · and do what trewthe hoteth ·
for þow⟦e⟧ y seye yt my-self⟦e⟧ y serue hym to paye
y haue myn huyre wel · and othurwhiles more
he is the prestest payere · that poore men knoweth ·
he ne wyþ-halt⟦e⟧ none h⟦...⟧\yne/ his huyre · that he ne haþ it at euyn
he is also lowe as a lombe · and louely of speche
and ȝif ȝe wylneþ to wyte · where that he dwelleth ·
y schall wysse ȝow⟦e⟧ wytturly · þe weye to his place
¶ Ȝee leue peers q(uod) thes pylgrymes · and p(ro)fred hym huyre
forto wende wyþ hem · to trewþes dwellynge place
¶ Nay by my soule helþe q(uod) peers · & gan forto swere
y nolde fonge a ferþynge · for seynte Thomas schryne
trewþe wolde loue me the lasse · a longe tyme þ(er)aftur
ac ȝif ȝe wylneþ to wende wel · this ys the weye þyder
¶ Ȝee motyn go þorow⟦e⟧ mekenesse · boþe men and wyues
tyl ȝe comyn ynto conscyence · that cryst⟦e⟧ wyte þe sothe ·
