and seyn he was anyggard⟦e⟧ · þat no good mygth spare
to frende ne to fremde · þe fende haue his soule
for a wrecchid housholde he helde · all his lyf-tyme
and þat he spared and bysperyd · spende we yt yn merþe

¶ Be it lered be it lewyd · þat loiþ is to spende
þus gon her goodes away · be þe gost faren ·
ac for goode men god wot · gret doel men makyn
and bymeneþ goode meteȝyuers · and yn mynde haueþ
yn prayers and yn penaunces · and ynp(ar)fit charyte

¶ What is charyte q(uod) y tho · a childysch þyng he seyde
Nisi efficiamini sicut p(ar)uuli · non intrabitis in regnu(m) celor(um) · & c(etera)

¶ Wyþ-outyn fauntelte or folye a free lyberall wylle
Wher\(e)/ ⟦...?...⟧\schulde men fynde/ such afrend · wyþ so fre an herte

¶ y haue lyued yn londe q(uod) he · myn name ys longe wylle
and fond y neu(er)e full charyte · byfore ne byhynde
men beþ m(er)cyable · to mendynauntys and to poore
and wollyn lene ther þey leue · lely to be payd⟦e⟧
ac charyte þat poule p(re)yseþ best · & most plesau(n)t \is/ to our sauyour
ys non inflatur non ⟦ambiciosa⟧\est ambic(i)osa/ · non querit que sua sunt ·

¶ I say neu(er)e such aman · so me god helpe
þat ⟦...?...⟧\he ne wolde/ aske after his · and oþ(er)while coueyte
thyng þat nedyd hym nougth · and nyme ȝif he myghte ·

¶ Clerkes kennyn me þat cryst · is yn alle places
ac y say hym neu(er)e soþly · but as my-sylf yn a myrrour
In enigmate · tunc facie ad faciem · & c(etera)
and so y trowe trewly · by þat men telleþ of charyte ·
yt is ⟦n.gth.to⟧\no/ chaumpiou(n)s fygth · ne chaffare as y trowe

¶ Charite q(uod) he ne chaffareþ nougth ne chalengeþ ne craueþ
as proud of a peny · as of a pound of golde
and is also glad of a gowne · of a graye russat
as of a tonycle of tars · or of trye scarlett
he is glad wyþ alle glade · and good tyl alle wykkyd
and leneþ and loueþ alle · þat our lord made ·
curseþ he no creature ne can bere no wratthe
ne no lykynge haþ to lyȝe · ne laugh men to scorne
all þat men seyn he let it sooþ · and yn solace takeþ
and alle manere myschiefs · yn myldenes he suffreþ ·
coueyteþ he non erþly good · but heuenryche blysse

¶ Haþ he eny rentys or rycchesse · or eny ryche frendys 

¶ of rentes ne of rycchesse · reccheþ he neuere ·
