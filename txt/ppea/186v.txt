\ oþ(er)-wyse þan the wrythen fust · or werkmanschipe of fyngres ./
\for he hath power to putte out alle þe ioyntes/
\and to vnfolde fust · at þe fyngres wille ·/

\¶ So is þe holigost god · neyther grettere ne lasse/
\þan is þe syre and þe sone · and in þe same myght ·/
\and alle are thei but · o · god · as myn hand & my fyngres ·/
\vn-foldyn or foldyn my fust and my pawme ·/
\al is but on hand euyn in the myddes/
\he may receyue ryght naught · resun it schewith ·/
\for þe fyngres þat folde schulde and þe fust make ·/
\for peyne of þe pawme · power hem fayleth ·/
\to clucche or to clawe · to cluppe or to holde ·/

\¶ Were þe myddel of myn hand ymaymed or perisched ·/
\y schulde receyue ryght naugth · of þat y reche mygthte ·/
\ac þouȝ my thumbe & my fyngres · bothe were to-swolle ·/
\and þe myddel of myn hand · wiþ-oute maal-ese/
\in many kynne manerys y mygthte my-self helpe/
\boþe mooue and amende · thouȝ alle my fyngres ooke ·/

\¶ By this sk⟦...⟧\yle/ me thynkeþ · y see an euydence/
þat who-so synneþ yn seynt spiryt · assoyled wurþ he neu(er)e
neyþ(er) here ne elles-where · as y herde telle
Qui peccat in spiritu sancto · & c(etera)

¶ For he p(ri)keþ god as yn þe pawm · þat peccat in sp(irit)u(m) s(anc)to
for god the fader is as a fuyst · the sone is a fynger
þe holygost of heuene is · as it were a pawme ·
so who-so synnyþ in seynt spiryt · semeþ þat he greueþ
god þat he grypeþ wyþ · and wolde his grace quenche ·

¶ And to a torche or a taper · þe trynyte is lyknyd
as wax and weyke · were twyned to-gydres
and þanne a fyer flawmynge · foorþ owt of boþe
and as wax and weyke · and hote fyer to-gydres
fostryn foorþ a flambe · and a fayr leye
so doiþ þe syre and þe sone · and also sp(irit)us s(an)c(t)us
þat alkyn crystyne · clenseþ of synnys

¶ and as thu seest somtyme · sodeynly a torche
þe blase þ(er)of y-blowyn owt · ȝit brenneþ þe weyke
wyþ-owtyn leye or lygth · þat þe macche brenneþ
so is þe holy goist god · and grace wyþ-owt mercy
to alle vnkynde creatures · þat coueyte to destruyȝe
lele loue oþ(er) lyf · that our lorde schapte

¶ and as glowynge gledys · gladyeþ nougth þyse werkmen
þat werchyn and wakyn · yn wyntres nyhtes ·
