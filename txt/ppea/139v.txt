go to genesis the gyaunte · the engendrour of ⟦...⟧\vs/ alle
In sudore ⟦....⟧\& in/ swynk⟦e⟧ thu schalt⟦e⟧ thi mete tylye
and labour for thi lyflode · and so oure lord⟦e⟧ higthe
and sapience seith the same · y say it yn the byble
pyger pro frigore · no felde wold⟦.⟧\e/ tylye \in wynter/
and therfore he schall · begge ⟦...?...⟧\in somer/ · and no man bete his hunger

¶ Math(e)u wyth mannys face · mowthed these woordes
that seruus neq(ua)m · hadde a Mnam · i(d est) · besaunt & for he nolde nougth chaffare
he hadde mawgre of his mayster · euermore after
and bynam hym his mnan · for he ne wolde werche
and ȝaf that mnam · to hym · that ten mnames hadde
and wyth that he seide · that holy cherche it herde
he þat hath schall · haue · and helpe there it nedeth
and he that nougth hath nougth schal haue · and no man hym helpe
and that he weneth wel to haue · y wol hym byreue

¶ ⟦.....⟧\kynde/ wyt wolde that eche wygth · wel wrougth
or yn dykynge or yn deluynge · or yn trauayle of prayers
contemplatyf lyf · cryst⟦e⟧ wolde they wrougthe
the saut(er) seith yn the psalme · of beati omnes
the freke that fedeth hym-sylf⟦e ·⟧ wyth his feythfull labour
he is blyssed by the book · yn body and in sowle ·
Labores manuu(m) tuarum · & c(etera)

¶ ȝit y praye ȝow⟦e⟧ quod peris · pur charite and ȝe kunne
ony leef of lechecrafte · lerne it me my dere
for summe of my seruauntes · and my-sylf⟦e⟧ bothe
of al a wyke werke nougth · lord so our wombe aketh ·

¶ I wot⟦e⟧ wel quod hunger · what syknesse ȝow⟦e⟧ eyleth ·
ȝe haue manged ouermuche · and that maketh ȝow⟦e⟧ grone
ac y hote the q(uod) hunger · as thu thyn hele wylneste
þat þu drynke no day · er thu dyne sumwhat ·
ete nougth y hote the · er hungour the take
and sende the of his sauce · to sauour wyth ȝoure lyppes
and kepe sum tyl sop(er) tyme · and sytte nougth to longe
and ryse vp or appetyt · haue eten his fulle
lat nougth sire surfayt · syttyn at thi boord ·
leue hym nougth for he is leccherous · and lykerous of tonge
and aftur many maner of metys · is mawe is affyngryd
and ȝif thu diete the thus · y dare legge myn eres
that Fysyk schal his furrud hoodes · for his food selle
and his cloke of calabre · wyth alle the knoppes of golde
